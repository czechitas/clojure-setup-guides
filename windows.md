# Nastavení Windows 10

Oproti ostatním operačním systémům máme na Windows výhodu. Skvělá parta z [Prague Lambda Meetup](https://www.meetup.com/Lambda-Meetup-Group/) připravila instalační balík, který vše vyřeší na pár kliknutí.

Začneme tím, že si balík [stáhneme](https://leafclick.com/~katox/Programuju.zip) a otevřeme složku, do které se stáhl.

![Otevření ve složce po stažení](images/windows/open-package.png)

Soubor ve složce označíme, v liště vybereme sekci *Rozbalení* a v ní akci *Rozbalit vše*.

![Spuštění rozbalení souboru](images/windows/select-package.png)

Jako cestu, do které budou soubory instalovány zadáme `C:`. Volbu pro zobrazení extrahovaných souborů po dokončení necháme vybranou. Akci dokončíme klikem na tlačíko *Extrahovat*.

![Extrahování staženého souboru](images/windows/extract-package.png)

Přímo na disku *C:* potom vznikne složka *Clojure*, jak můžeme vidět v okně, které se otevřelo po dokončení extrakce.

![Extrahovaná složka s Clojure](images/windows/show-clojure.png)

Složku *Clojure* dvojklikem otevřeme a v ní dalším dvojklikem otevřeme dávkový soubor *run*.

![Otevření dávkového souboru run](images/windows/run-installation.png)

Windows ohlásí, že aplikace může být nebezpečná. Zobrazíme si více informací klikem na *More info*. (Tato a následující obrazovka nejsou přeloženy do češtiny, protože je spouštěna na systému Windows, který byl původně instalován v angličtině. Autor neví, zda je na čistě českých Windows lokalizována.)

![Získání více informací o riziku](images/windows/more-about-risk.png)

V dialogu o ochraně PC se zobrazí informace o tom, že se spouští soubor *run.bat* (dávkový soubor z instalačního balíku), který pochází od neznámého vydavatele. Nicméně, pokud nám věříte, klikněte na *Run anyway*.

![Spuštění instalace Clojure i přes varování](images/windows/run-anyway.png)

Otevře se okno příkazové řádky, na kterém nějakou dobu nic neuvidíme. Nakonec se ale Gorilla REPL spustí a na předposledním řádku bude vypsána adresa, kde běží. Myší tuto adresu označíme a stiskneme klávesu `Enter`. Tím se nám adresa zkopírovala do schránky.

![Označení adresy v příkazovém řádku](images/windows/select-url.png)

Otevřeme si internetový prohlížeč, adresu vložíme do adresního řádku pomocí znamého `Ctrl+V` a přejdeme na ni.

![Otevření Gorilla REPL v prohlížeči](images/windows/enter-url.png)

Po načtení se nám zobrazí Gorilla REPL.

![Spuštěný Gorilla REPL](images/windows/loaded-gorilla.png)

Skvělé 🙌 Přípravu počítače na workshop máme hotovu! 💪